\section{Motivasjon}
\label{sec:motivasjon}
Oppdragsgiver ønsker å få en bedre forståelse for bruk av rotårsaksanalyse innen informasjonssikkerhet, og eliminere problemer tilknyttet oppdragsgivers ansvarsområder \footnote{Dette inkluderer blant annet: internett ved Sit Bolig, brukerkontoer ved NTNU og infrastrukturen til NTNU}. Prosjektet skal bistå til økt forståelse ved å undersøke verktøy- og metodebruk fra RCA innenfor Seksjon for Digital Sikkerhet sitt fagfelt. Prosjektet skal presentere en tiltaksplan som eliminerer noen av problemene oppdragsgiver har i sitt ansvarsområde. En motivasjon er derfor økt tilgang på ressurser i form av arbeidskraft for å løse problemer. 


Motivasjonen vår innebærer et ønske om økt kompetanse knyttet til risikoer og hendelser, og metodebruk for å håndtere disse. Vi ønsket dermed en oppgave som var styringsrelatert fremfor teknisk. Denne oppgaven handlet om noe som for oss var en ny tilnærming til informasjonssikkerhetsstyring. Vi ønsket derfor å være med å vurdere bruken av RCA i informasjonssikkerhet og om det burde benyttes i tillegg til ROS-analyse og hendelseshåndtering. 